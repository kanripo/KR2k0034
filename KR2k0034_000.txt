# -*- mode: mandoku-view; -*-
#+TITLE: 吳興備志
#+DATE: 2015-08-24 22:40:10.705261
#+PROPERTY: ID KR2k0034
#+PROPERTY: BASEEDITION WYG    
#+PROPERTY: JUAN 提要
<pb:KR2k0034_WYG_000-1a>¶
欽定四庫全書　　　　　史部十一¶
　吳興備志　　　　　　　地理𩔖三(都㑹郡縣之/屬)¶
　　提要¶
　　　　(臣/)等謹案吳興備志三十二卷明董斯張撰¶
　　　　斯張字遐周烏程人是編輯錄湖州故事分¶
　　　　二十六徵曰帝胄曰宫闈曰封爵曰官師曰¶
　　　　人物曰笄褘曰寓公曰象緯曰建置曰巖澤¶
　　　　曰田賦曰水利曰選舉曰戰守曰賑䘏曰祥¶
<pb:KR2k0034_WYG_000-1b>¶
　　　　孽曰經籍曰遺書曰金石曰書畫曰清閟曰¶
　　　　方物曰璅曰詭曰匡籍采摭極富于吴興一¶
　　　　郡遺聞瑣事徵引畧備每門皆全錄古書載¶
　　　　其原文有所考訂則附著于下葢張鳴鳳桂¶
　　　　故桂勝體例如是而斯張因之雖意主博奧¶
　　　　不無以泛濫為嫌然當時著書家影響附㑹¶
　　　　之談剽竊撏撦之習實能一舉而空之故所¶
　　　　摘錄𩔖皆典雅確核足資考据明季諸書此¶
<pb:KR2k0034_WYG_000-2a>¶
　　　　此為差有實際黄茅白葦之中可以謂之翹¶
　　　　楚矣乾隆四十二年八月恭校¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 目錄
<pb:KR2k0034_WYG_000-3a>¶
欽定四庫全書　　　　　史部十一¶
　呉興備志目錄　　　　　地理𩔖三(都㑹郡縣之/屬)¶
　　卷一¶
　　　帝胄徵¶
　　　宮闈徵¶
　　　封爵徵¶
　　卷二¶
　　　官師徵¶
<pb:KR2k0034_WYG_000-3b>¶
　　卷三¶
　　　官師徵¶
　　卷四¶
　　　官師徵¶
　　卷五¶
　　　官師徵¶
　　卷六¶
　　　官師徵¶
<pb:KR2k0034_WYG_000-4a>¶
　　卷七¶
　　　官師徵¶
　　卷八¶
　　　人物徵¶
　　卷九¶
　　　人物徵¶
　　卷十¶
　　　人物徵¶
<pb:KR2k0034_WYG_000-4b>¶
　　卷十一¶
　　　人物徵¶
　　卷十二¶
　　　人物徵¶
　　卷十三¶
　　　笄褘徵¶
　　　寓公徵¶
　　　藝術徵¶
<pb:KR2k0034_WYG_000-5a>¶
　　卷十四¶
　　　象緯徵¶
　　　建置徵¶
　　卷十五¶
　　　巖澤徵¶
　　卷十六¶
　　　田賦徵¶
　　卷十七¶
<pb:KR2k0034_WYG_000-5b>¶
　　　水利徵¶
　　卷十八¶
　　　選舉徵¶
　　卷十九¶
　　　戰守徵¶
　　卷二十¶
　　　賑恤徵¶
　　卷二十一¶
<pb:KR2k0034_WYG_000-6a>¶
　　　祥孽徵¶
　　卷二十二¶
　　　經籍徵¶
　　卷二十三¶
　　　遺書徵¶
　　卷二十四¶
　　　金石徵¶
　　卷二十五¶
<pb:KR2k0034_WYG_000-6b>¶
　　　書畵徵¶
　　　清閟徵¶
　　卷二十六¶
　　　方物徵¶
　　卷二十七¶
　　　璅徵¶
　　卷二十八¶
　　　璅徵¶
<pb:KR2k0034_WYG_000-7a>¶
　　卷二十九¶
　　　璅徴¶
　　卷三十¶
　　　詭徴¶
　　卷三十一¶
　　　詭徴¶
　　卷三十二¶
　　　　匡籍譌¶
#+PROPERTY: JUAN 自序
<pb:KR2k0034_WYG_000-8a>¶
吳興偹志自序¶
志吳興者韋昭而下若而人僅談氏見明志曰九江勞¶
氏曰婁浦氏而鄉先生唐氏書後見浦之以帝紀紀郡¶
非古也其剏為表志粲矣大率病勞氏之蕪求以簡勝¶
而刻削不中程使人咨嗟焉往古之蹟浸以微此寓公¶
徐長谷氏掌故之所由作也志金石山墟因乎談氏勞¶
氏餘則仍其半而博取他𫝊記附益之其匠之獨者則¶
水利土風雜攷之屬在唐志出較浦志如秦變周幾不¶
<pb:KR2k0034_WYG_000-8b>¶
可復識而間捃徐氏之什二漢沈瑜古遺孝也章華陳¶
之又一泄冶也而不書堂邑令有諫顔尚書西亭有記¶
録循良也陸魯望賦蠶刺時事也亦不書聞栗侯請志¶
乎唐先生先生病矣無何竟不祿其門人王某李某輙¶
成書詭先生草以報或曰其序例先生手定草也或曰¶
否侯屬先王父序之王父遊先生之門懼失侯指不敢¶
訟非唐氏書序中苐微言病不與聞云而郡之士大夫¶
求故寔者愈藉藉長谷氏書嵗甲寅余始讀掌故甚偉¶
<pb:KR2k0034_WYG_000-9a>¶
之廼稍取史籍比勘其軼而未甄者不乏也已補之為¶
一家言得六卷㑹病書竟罷今天啟甲子相去十年有¶
問居士疾者語及此書惜余不竟其業數責余黽勉將¶
事百許日再得七卷家苦少書間有儲久已佚去又病¶
不能就人借借鮮應者閔子康侯氏聞而傷之遺予書¶
曰夫人習乎近者其避古也若仇某及竑&KR0802;兄懐此舊¶
矣足下不起而成此書足下起而成此書亦可與存古¶
也即須書某及子京弟人生生甫姪為役乃出其藏書¶
<pb:KR2k0034_WYG_000-9b>¶
幾五百種示余又居恒齋中所讀書有闗郡事者立書¶
赫蹏相寄或雪夕叩闗余輙起篝火冩之凡數月得十¶
有六卷嗣張子殷子所借書亦皆至最後得叢録一書¶
則康侯及其兄竑&KR0802;氏舊所輯也讎余書芟其複復益¶
三卷其白法志及藝文補别行復如干卷而余之補徐¶
氏書始克成嗟乎世之盗稱賢逹驕吝滿胸視成人尺¶
寸之羙如騶虞殺竊脂榖者豈少哉康侯其幾於晰無¶
我者也書成名曰偹志為徴者二十有六以匡籍譌終¶
<pb:KR2k0034_WYG_000-10a>¶
之凡某事出某書某人出某書眉列其下人不敢軒輊¶
事不敢論斷以須夫志乎志者之采焉而已矣後之君¶
子得是書為唐氏徐氏翼且復乎婁浦氏表志之故烺¶
乎其足述哉然則志如是不已繁乎志也者外史氏上¶
之太史者志而史偹志而志竑&KR0802;名光徳康侯名元衢¶
子京名元京人生生甫名自寅及申皆余同邑人¶
