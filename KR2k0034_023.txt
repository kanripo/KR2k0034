# -*- mode: mandoku-view; -*-
#+TITLE: 吳興備志
#+DATE: 2015-08-24 22:40:11.106458
#+PROPERTY: ID KR2k0034
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0034_WYG_023-1a>¶
欽定四庫全書¶
　吳興偹志卷二十三　　　明　董斯張　撰¶
　　遺書徴第十九¶
　記吳興始韋曜氏談鑰志所載僅一則耳踵起數十¶
　家都已佚顔魯公地記錄集中幸不冺冺焉張𤣥之¶
　山墟名吳均入東地舊志猶存一二謙之記散見藝¶
　文𩔖聚初學記太平御覽後漢書注談鑰志說郛諸¶
　書余取錄之庶嘗鼎一臠耳儻有藏諸書之全者乎¶
<pb:KR2k0034_WYG_023-1b>¶
　慰我□飢¶
　山謙之吳興記(二十一則/)¶
　謙之棘陽令好學多著述又有南徐州記丹陽記宋¶
　書載隋經籍志及沈約自叙¶
郡廨署舊在烏程縣治¶
烏程縣有穴圓三丈内轉寛大有鐘乳云通包山¶
烏程縣南百里有桐墟又百五十里有栁墟又有栁河¶
烏程縣東南三十里有桑墟¶
<pb:KR2k0034_WYG_023-2a>¶
九乳山在烏程縣西南三十一里有九峯如乳狀¶
石城山在烏程縣西三十里昔烏程人嚴白虎于此壘¶
石為城與吕䝉戰¶
卞山峻極非清秋爽月不見其巔盖雲霧常封耳¶
卞山洞中有石如玉人謂之瑤琨石¶
卞山有項王走馬埒洗馬池¶
卞山有項王繫馬樹石間有項王馬蹄¶
吳興本無楊梅太史慈𦵏卞山三州來祭越有楊梅因¶
<pb:KR2k0034_WYG_023-2b>¶
種號卞山楊梅¶
　按容齋三筆云孫權使慈為建昌都尉𦵏於新吳今¶
　洪府奉新縣也邑中立廟敬事乾道中封靈惠侯似¶
　與此左然名士爭借為重其墓兩處載之恒也或墓¶
　原在弁山而于彼靈應因廟而遂以墓附會耶(元/衢)¶
吳景帝鈕皇后父𦵏卞山令百姓兼丁三千人開之¶
　按吳志孫休薨諡景皇帝夫人朱據女休即阼立為¶
　皇后休卒尊為皇太后别無鈕皇后但顔魯公石柱¶
<pb:KR2k0034_WYG_023-3a>¶
　記烏程縣有吳景帝鈕皇后陵而此記陵墓無之未¶
　知何據(談/志)¶
東遷縣有孺子山徐孺子入吳哭友人嘗登之因以為¶
名¶
闞山以其山峯在闞神祠南盖吳丞相闞澤所居也烏¶
山烏巾居此故也¶
含山在縣東南一百八里震澤東望蒼然茭葦煙蔚之¶
中髙邱卓然因以名焉¶
<pb:KR2k0034_WYG_023-3b>¶
烏程有梅墟梅林梅亭¶
衡山一名横山¶
車溪出美魚¶
烏程溫山出御荈(荈勞與/談作芹)¶
烏程縣北壟山有紫石英甚光明但小黑其山東臨大¶
谿西帯長瀆¶
烏程縣西北有項籍祠興平二年太守許貢奏分縣為¶
永安縣¶
<pb:KR2k0034_WYG_023-4a>¶
　¶
　¶
　¶
　¶
　¶
　¶
　¶
　¶
<pb:KR2k0034_WYG_023-4b>¶
　¶
　¶
　¶
　¶
　¶
　¶
　¶
　吴興偹志卷二十三¶
