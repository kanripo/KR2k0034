# -*- mode: mandoku-view; -*-
#+TITLE: 吳興備志
#+DATE: 2015-08-24 22:40:11.156102
#+PROPERTY: ID KR2k0034
#+PROPERTY: BASEEDITION WYG    
#+PROPERTY: JUAN 卷二十六
<pb:KR2k0034_WYG_026-1a>¶
欽定四庫全書¶
　吳興偹志卷二十六　　　明　董斯張　撰¶
　　方物徴第二十三¶
鄒陽酒賦云其品𩔖則沙洛緑酃烏鄉若下(初學/記)¶
張次賢名能臣有鄖鄉涪江二集嘗記天下酒名湖州¶
碧蘭堂及霅溪皆名酒也(曲洧/舊聞)¶
湖州又有六客堂酒見武陵舊事¶
浙西茶湖州為上御史大夫李栖筠典郡日陸羽以為¶
<pb:KR2k0034_WYG_026-1b>¶
冠于他境栖筠始進故事湖州紫筍到先薦宗廟後分¶
賜近臣紫筍生顧渚(蔡寛夫/詩話)¶
唐制湖州造茶最多謂之顧渚貢焙進造一萬四千八¶
百斤焙在長城縣西北大厯五年已後始有進奉至建¶
中二年袁髙為郡進三千六百串并詩刻石在貢涪(南/部)¶
(新/書)¶
袁州界橋茶其名甚著不若湖州之研膏紫笋烹之有¶
緑脚垂下(天中/記)¶
<pb:KR2k0034_WYG_026-2a>¶
開寶中竇儀以新茶飲予味極美奩面標云龍坡山子¶
茶龍坡是顧渚之别境(清異/録)¶
唐制清明日湖州進紫筍茶(荆楚歳/時記)¶
峴山麓近僧房處有茶味亦佳按六安州有小峴山出¶
茶名小峴春若此茶當名碧峴春耶(峴山/志)¶
凡茶以初出雨前細者佳惟&KR3975;&KR1321;立夏開園吳中所貴¶
梗粗葉厚微有蕭箬之氣還是夏前六七日如雀舌者¶
佳最不易得每歲只宜亷取多取則土人必淆襍為贏¶
<pb:KR2k0034_WYG_026-2b>¶
無復真者(熊明遇&KR3975;/&KR1321;茶疏)¶
兩山之夾曰嶰俗止云嶰茶則山盡嶰也嶰以&KR3975;名者¶
是産茶處山之夕陽勝于朝陽廟後山西向故稱佳摠¶
不如洞山南向受陽氣特專稱仙品然只數十畆而已¶
凡茶産于平地多受土氣故其質濁&KR3975;茗産髙山巖石¶
渾是風霜清虚之氣故為可尚(並/上)¶
陸羽與皎然朱放輩論茶以顧渚為第一(讀書/志)¶
茶性最寒惟顧渚茶獨温和飲之宜人厥名紫筍他茶¶
<pb:KR2k0034_WYG_026-3a>¶
久置則有㾗迹惟此茶久置清若始烹聞此地有湧金¶
泉以造茶時溢茶畢則涸(馮元成/碑談)¶
吳興白蘋洲有學士石三為趙文敏家玩石亦混沌無¶
大巖壑(見只/編)¶
元季吳興有楊均顯者善製筆張光弼有詩贈之(譚/輅)¶
國初吳興筆工陸文寶醖藉喜交名士楊鐵老為著頴¶
命託以秦中書令制官復自注中書令秦無此官前輩¶
臨文審于用事如此(陸平泉清/暑筆談)¶
<pb:KR2k0034_WYG_026-3b>¶
智永禪師結菴璉溪往來永興寺筆工萃于此鄉北取¶
兔毫于溧之中山南取緑管于越之文山故其製獨精¶
元馮應科陸大寶俱□璉人其鄉舊祀䝉恬至今有瘞¶
筆塜䝉家漾古跡(歸安/新志)¶
王古用歸安良筆工也子麟仕僉憲(勞/志)¶
𢎞治時吳興筆工造筆進御有細刻小標記云筆匠施¶
阿牛孝宗見而鄙其名内侍以小名對敇易名曰施文¶
用至今猶然吳興筆工張永賢說(戒菴/漫録)¶
<pb:KR2k0034_WYG_026-4a>¶
郡舊有銅坑工人鑄鏡得訣大小方圓照鑒若一自官¶
禁銅鏡漸艱得工價頗亷器亦不迨昔(談/志)¶
德清市亭山陶器大甕容三十石小者二十石名之曰¶
□餘處無此大器也(括地/志)¶
蜀中錦有眞紅湖州大百花孔雀錦有四色湖州百花¶
孔雀錦有二色湖州大百花孔雀錦(元費著/錦譜)¶
黃草布東鄉有極細輕織成花紋者暑月可以為衣(談/志)¶
黃草可績為布出璉市(勞/志)¶
<pb:KR2k0034_WYG_026-4b>¶
　禹貢所云卉者即黃草也見羅泌路史¶
湖州蠶絲有頭蠶二蠶細而白者謂之合羅稍粗者謂¶
之串五又粗者謂之肥光合郡俱有而獨盛于歸安湖¶
絲雖遍天下而湖州身無一縷可慨梁陳故事吳興太¶
守周敏勸人種桑顔眞卿西亭記烏程令李清種桑盈¶
數萬本草有山桑家桑極椏者名雞桑爾雅有女桑檿¶
桑齊民要術有荆桑今鄉土所種有青桑白桑黃藤桑¶
雞桑富家有種數十種者檿桑山桑也生於野(談/志)¶
<pb:KR2k0034_WYG_026-5a>¶
稻粒白無芒而稈矮五月而種九月而熟謂之師姑秔¶
湖州録云言其無芒也其粒赤而稃芒白五月初而種¶
八月而熟謂之早白稻九月而熟謂之晩白其秀最易¶
謂之下馬看又謂之三朝齊湖州録云言其齊熟也其¶
粒小而性柔有紅芒白芒之等七月而熟者曰香秔其¶
粒小色斑以三五十粒入他米數升炊之芬芳馨美者¶
謂之香子又謂之香&KR2232;其在湖州一穗而三百餘粒者¶
謂之千穗糯其粒長而釀酒倍多者謂之金釵糯其粒¶
<pb:KR2k0034_WYG_026-5b>¶
大而色白芒長而熟最晩其色易變其釀酒最佳謂之¶
糯盧黃湖州謂之泥裏變言其不待日之晒也其在湖¶
州色烏而香者謂之烏香糯其稈挺而不仆者謂之鐵¶
梗糯芒如馬鬃而色赤者謂之馬鬃糯(稻/品)¶
吳興米炊之甑香白馬荳食之齒醉虢國夫人厨吏鄧¶
連以此米擣為透花□以豆洗皮作靈沙臛以供翠鴛¶
堂(品物𩔖/聚記)¶
猫竹笋出如猫頭又名猫頭竹其幹至大笋味甘美異¶
<pb:KR2k0034_WYG_026-6a>¶
于他種出樓賢者最勝¶
苦竹其節長笋味苦筀竹其篾柔韌可為器用桃枝竹¶
如蘄竹其篾韌可代藤用(並/上)¶
戍山周圍十五里悉産青松法華寺前有松徑數里長¶
興有松村(談/志)¶
德清文墅山郭先生手植栢千株太𤣥觀遶壇有古栢¶
十九株(上/)¶
吳興山中有一樹𩔖竹而有實似夾狀鄉人見之以問¶
<pb:KR2k0034_WYG_026-6b>¶
陸澄澄曰名洛如花郡有文士則生(張寶就/印録)¶
顧渚山有&KR2830;子樹其木如玉色渚人採之以為杖(上/)¶
唐貢乳柑本草乳柑沙柑山柑注柑𩔖有朱柑黃柑石¶
柑而土人以乳柑為貴與橘同種而不蕃人甚珍之(談/志)¶
湖州歲貢黃黿子連蒂木𤓰李景先自和牧謫為司馬¶
戯湖守蘇特曰使君貴郡有三黃黿子五蒂木𤓰特頗¶
啣之(苕記作按/黿當  杬)¶
土人植桃種不一徐陵孝義寺碑有紺桃舊編載以早¶
<pb:KR2k0034_WYG_026-7a>¶
紅桃為上楊葉桃次之御愛桃紅白可玩崑崙桃表黑¶
肉赤又有楊桃藤生山谷本草所謂獮猴桃也梅湖郡¶
尤甚吳興記烏程有梅墟梅林梅亭德清有梅埭舊編¶
云今武康德清綿亘山谷其種以堂頭為上横枝梅消¶
梅次之又有紅梅重梅鴛鴦梅千葉湘梅蠟梅惟紅梅¶
鴛鴦有實菁山諸處亦多(談志道按勞志/消出  塲山下)¶
梨𩔖亦不一有黃梨青消梨麋梨品俱下獨安吉陳公¶
梨風味亞于鵞梨在雪梨之上今安吉有金花梨牟端¶
<pb:KR2k0034_WYG_026-7b>¶
明園碩果軒有大梨一株(癸辛/襍識)¶
陳士良云林檎有三種長者為奈圓者為林檎小者為¶
梣武康德清林檎絶佳又有金林檎實小而花極可觀¶
　張按林檎即王右軍帖所稱來禽也¶
南沈尚書園果樹極多林檎尤甚(癸辛/襍識)¶
葉氏石林一徑産楊梅盛夏之際十餘里間不减閩中¶
荔枝也(並/上)¶
櫻桃謂之含桃出烏程下徐村(按勞志云今/道塲山下)¶
<pb:KR2k0034_WYG_026-8a>¶
月旦花宋時德清嶽祠廡下有瓊花一本春時盛放每¶
告朔設㑹特開數朶時號月旦花今惜無本(愼𢡟官/花木考)¶
淳熈十一年六月車駕過宫太上同至飛來峰看水嬉¶
時荷花盛開太上于池心云此種五花同幹近伯圭自¶
湖州進來前此未見也(後武林/舊事)¶
菱本草謂之芰圖經云實有二種一四角一兩角兩角¶
者有果菱差小有湖趺菱色紅而大有青菱色青角曲¶
而利四角者有野菱最小角極銛有泰州菱實豐而美¶
<pb:KR2k0034_WYG_026-8b>¶
近又有無角者謂之餛飩菱秋晩採實竹箔晒乾去殻¶
為米以為果地名有菱湖皎然詩云路入菱深處(談/志)¶
霅上𤓰吳越錢氏子弟席上取一𤓰各言其子之數言¶
定剖觀負者張宴謂之𤓰戰(清異/録)¶
烏戍甜𤓰有名有青白二種胡𤓰北人呼為黃𤓰越𤓰¶
生白小者糟藏之(談/志)¶
長興縣西湖出佳蓴嘗貢德清沈顗兵荒採蓴芹根供¶
食今水鄉亦種夏初採賣軟滑宜羮夏中輒麄澁不可¶
<pb:KR2k0034_WYG_026-9a>¶
食不如吳中者至秋初亦軟美(今出蘇/灣者佳)蘿蔔合溪出者¶
最佳歲常入貢蘇東坡所謂消梨嫩者塩水漬之可以¶
致逺性便黄土故山鄉尤宜種(上/)¶
菜之美者具區之菁(吕氏/春秋)¶
湖州白菜出郡城東門外者甚佳移種他處則為青菜¶
油菜其品味變矣與郡之龍溪中鯿魚同稱謂之大頭¶
菜小頭魚(西吳/里語)¶
菰根一名茭首菰三年以上心中生䑓如藕白軟中有¶
<pb:KR2k0034_WYG_026-9b>¶
黑脉堪噉今水鄉亦多種(談/志)¶
烏戍乳酥最佳(上/)¶
夏至日以南燭草染糯作烏飯僧道尤尚此食南燭草¶
即今黑飯草也今俗四月八日多造以供佛因相餽送¶
(吳興/統記)¶
唐吳昭德吳興人善造鱸膾時人嘲之曰鱸若値吳縷¶
細花鋪若非遇吳費醋及葫(談/志)¶
德清黃雀形如雀而小惟冬春間有之(勞/志)¶
<pb:KR2k0034_WYG_026-10a>¶
田家畜家鳬取子煎杬木汁藏之謂之杬子南史陳武¶
帝與齊兵相拒文帝送米三千石鴨千頭即炊米煮鴨¶
誓軍攻之齊軍大潰今水鄉樂歲尤多蓄(上/)¶
顧渚山頳石洞有緑蛇長可三尺餘大𩔖小指好栖樹¶
杪視之若鞶帶纒于柯葉間無螫毒見人則空中飛(顧/渚)¶
(山/記)¶
吳興澤國春夏之交地尤卑濕仍多蚊蚋東坡作守日¶
有詩云風定軒窗多豹脚雨餘欄楯上蝸牛眞紀實也¶
<pb:KR2k0034_WYG_026-10b>¶
(苕溪漁/隱叢話)¶
風俗占云青雨噴浪天必大風(吳興/統記)¶
張志和漁父詞云桃花流水鱖魚肥鱖音愧牛羊以有¶
肚能噉諸魚皆無肚惟此魚有之江南謂之鮰魚銀魚¶
雖細惟州富有一名膾殘色白如銀(談/志)¶
湖鄉冬月野鳬成羣而來動盈千萬聲如疾風謂之㓂¶
陣盖江東謂小鳬之多曰㓂又方言萬物盛多曰㓂(西/吳)¶
(里/語)¶
<pb:KR2k0034_WYG_026-11a>¶
畫鮎魚𩔖也而似鼠形黑色有尾長興出茶之處有之¶
多在巖岸臨水深鬰之下專候畫眉鳥而食之故以為¶
名(暖姝/由筆)¶
顧渚山記云山中有鳥如鴝鵒而小蒼黃色每至正二¶
月作聲云春起也至三四月作聲云春去也採茶人呼¶
為報春鳥(太平/御覽)¶
顧渚山有報春鳥春至則鳴秋分則止鶗鴂之𩔖也(述/異)¶
(記/)¶
<pb:KR2k0034_WYG_026-11b>¶
　¶
　¶
　¶
　¶
　¶
　¶
　¶
　吴興偹志卷二十六¶
